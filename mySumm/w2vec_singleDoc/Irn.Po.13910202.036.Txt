هیگ بدون محكوم كردن و حتی انتقاد از رژیم آل خلیفه گفت: دولت انگلیس از اصلاحاتی كه در بحرین در جریان است حمایت می كند و خواهان كمك به ارتقای این اصلاحات است
'ما بویژه خواستار این هستیم كه پیشنهادات كمیسیون مستقل تحقیق (كمیسیونی كه سال گذشته توسط رژیم تشكیل شده بود) به طور كامل اجرا شود و افراد مسئول در نقض حقوق بشر مورد حسابكشی قرار بگیرند
وی افزود: من همچنین خواستار خویشتنداری در برخورد با اعتراضات از جمله در جریان مسابقات اتومبیلرانی فرمول 1 شدم و بر ضرورت حصول پیشرفت بیشتر در اجرای اصلاحات سیاسی تاكید كردم
نخست وزیر انگلیس همچنین بار دیگر از رژیم دیكتاتور بحرین حمایت كرد و افزود: بحرین، سوریه نیست و مقامات آن كشور اصلاحاتی را آغاز كرده اند كه ما هم از آن اصلاحات حمایت می كنیم
روز گذشته دهها نفر از نمایندگان پارلمان انگلیس از جمله 'اد میلیبند' رهبر حزب كارگر خواستار لغو مسابقات اتومبیلرانی در بحرین شدند
رهبر حزب كارگر انگلیس بویژه از دیوید كامرون نخست وزیر انگلیس خواست كه در قبال این موضوع موضعگیری كند و خواستار لغو مسابقات اتومبیلرانی در بحرین شود، ولی كامرون در پاسخ گفت: برگزاری این مسابقات در بحرین یك تصمیم ورزشی است و دولت نباید در آن دخالت كند
﻿به گزارش ایرنا، وزیر خارجه انگلیس گفت: من امروز با 'شیخ خالد بن حمد بن محمد آل خلیفه' وزیر خارجه بحرین تلفنی گفت و گو كردم تا نگرانی خود را درباره خشونت های بحرین به وی اعلام كنم
