 مصطفی هاشمی با اشاره به اینکه دانشگاه با انسجام تیمی فوق‌العاده و مربیانی چون حاتمی و توفیق روی نیمکت، تیمی قابل احترام است می‌گوید: دانشگاه با بازیکنان خوب خارجی و داخلی‌‌اش می‌تواند همانند یک تیم قدرتمند مهرام را آزار دهد؛ خصوصا اگر مرتکب اشتباهات دفاعی مشابه بازی چهارم با الریاضی شویم، احتمال کشیده شدن کار به بازی چهارم و پنجم هم زیاد خواهد بود
 جدا از علاقه‌مندان بسکتبال که سخت برای دیدن بازی‌های این مرحله بی‌تابی می‌کنند، تماشای بازی‌های مراحل پایانی لیگ برتر یک فرصت ایده‌آل هم برای سرمربی جدید اسلوونیایی تیم ملی بسکتبال قلمداد می‌شود که در بهترین برهه خواهد توانست قبل از شروع فعالیت رسمی‌‌اش بخش قابل‌توجهی از سرمایه‌های بسکتبال ایران را طی نزدیک به 3هفته به‌راحتی ارزیابی کند
 حریف فولاد ماهان تیمی از خطه جنوب با سرمربیگری مهران شاهین‌طبع، به‌نام پتروشیمی است که سال‌هاست در تب اشتیاق یک قهرمانی در لیگ برتر ایران می‌سوزد
 3و 4 اردیبهشت در شروع ماراتن بسکتبال از ساعت17 به‌طور همزمان در دربی تهرانی‌ها، رویارویی مهرام و دانشگاه آزاد از یک سو و دوئل پتروشیمی از جنوب و فولاد ماهان (نماینده این فصل اصفهانی‌ها) از سوی دیگر با انگیزه‌های متفاوتی که هر کدام از 4 تیم صعود کرده برای رسیدن به فینال بازی‌های این فصل دارند، نگاه‌ها را پررنگ‌تر از همیشه متوجه این ورزش دانشگاهی خواهد ساخت که نیازی وافرتر از گذشته به جلب اعتماد دوباره مردم برای رسیدن به اوج و موفقیت‌های بین‌المللی بیشتر دارد
جدال غیرقابل پیش‌بینی اصفهانی‌ها در فصلی که ذوب‌آهن، قدیمی‌ترین تیم لیگ بسکتبال و نایب‌قهرمان چند فصل اخیر در بحران مشکلات مالی و حاشیه‌های ناشی از آن به یک تیم معمولی بدل شد، لااقل این خوش‌اقبالی را داشتند که توانستند تیم تازه تاسیس فولاد ماهان را در این فصل با کمک فدراسیون روانه لیگ برتر سازند؛ تیمی که با هدایت محسن صادق‌زاده، بازیکن اسبق تیم ملی با بازی‌های در خور توجه‌ در مرحله گروهی تا حدودی از غم ناکامی ذوب‌آهن کاست و حالا هم با صعود به جمع 4 تیم برتر یک‌پای قهرمانی محسوب می‌شود
 به نظر می‌رسد پیش‌بینی نتیجه دوئل تماشایی پتروشیمی و ماهان با توجه به بودن بازیکنان داخلی و خارجی خوبی چون راشاد اندرسون، ترلیدنر، جوزف فورته، جلیل آکین، جواد داوری، آیدین کبیر، اصغر کاردوست، سهراب حامدنژاد، سعید داورپناه، بابک نظافت و مهراد آتشی در ترکیب 2 تیم به نسبت بازی مهرام و دانشگاه آزاد، به آسانی‌ ممکن نباشد
﻿گروه ورزشی- علی شاکری: لیگ برتر بسکتبال باشگاه‌های ایران پس از برگزاری بازی‌های مراحل گروهی و حذفی از امروز شاهد بازی‌های مرحله نیمه‌پایانی خواهد بود که قرار است در بازی‌های 3 از 5 فینالیست‌های این فصل خود را از میان 4 تیم مهرام، دانشگاه آزاد، فولاد ماهان و پتروشیمی شناسایی کند؛ جدال‌هایی که با توجه به جذب بازیکن دوم خارجی از سوی تیم‌ها و افزایش تعداد بازی‌های این مرحله همراه با پیش‌زمینه بازی‌های داغ مهرام با الریاضی (حریف لبنانی‌‌اش) می‌تواند نویددهنده بازی‌هایی به مراتب گرم‌تر و تماشایی‌تر از مراحل قبلی برای دوستداران بسکتبال باشد
