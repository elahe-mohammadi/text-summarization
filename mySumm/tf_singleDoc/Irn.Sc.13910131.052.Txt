 وی بیان كرد: یك گروه كارشناسی خبره به ارتقاعات زرندیه اعزام شده اند تا با دوربین و تجهیزات تخصصی وجود تعداد بیشتر این گونه را رصد كرده و مناطق زیستگاهی احتمالی آن را شناسایی كنند
 انصاری اظهار كرد: چوپانان پوست این حیوان را از بدنش جدا كرده بودند كه با مراجعه كارشناسان به محل تحویل گرفته شد
 مدیركل اداره حفاظت محیط زیست استان مركزی اضافه كرد: در كالبدشكافی حیوان مشخص شد كه این سیاه گوش ماده و بالغ بوده و احتمالا به دلیل نزدیك شدن سگهای گله به توله ها و قلمرو زندگی اش، با آنها درگیر و كشته شده است
 وی گفت: پراكندگی سیاه گوش در ایران به صورت كاملا محدود در ارتفاعات البرز و استانهای آذربایجان شرقی و غربی است لذا مشاهده این گونه نادر در استان مركزی از اهمیت ویژه ای برخوردار است
 وی گفت: بر اساس برنامه ریزی امسال شناسایی و ثبت گونه های نادر و تقویت حمایت و احیای آنها به ویژه پلنگ سانان، آهوو درنا در دستور كار است
 مدیركل اداره حفاظت محیط زیست استان مركزی از مردم درخواست كرد با توجه به اینكه فصل بهار اوقات زایش گونه های حیوانی و پرندگان است از بردن دامهای خود به ارتفاعات و زیستگاههای طبیعی بپرهیزند
 
