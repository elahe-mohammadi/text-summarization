به گزارش روز يكشنبه جام جم آنلاين به نقل از سايت طلا، شنبه گذشته اونس جهانی طلا با کاهش رشد اقتصادی چین وافزایش بهای دلار،کاهش و با بهای 1659 دلار به کار خود پایان داد
طلا در بازار تهران روند رو به رشد روز قبل را دنبال وتا بهای 308 هزار و 300 تومان در هر مثقال و 71 هزار و170 تومان در هر گرم افزایش یافت که البته این روند تا ساعات آخر کار بازار ادامه داشت و قیمت طلا تا 309 هزار تومان هم پیش رفت
بازار تهران در تبعیت از بازارهای جهانی و تحت تاثیر بازار داخلی ارز،هر مثقال طلای 17 عیار و هر گرم طلای 18 عیار را با بهای 324 هزارو 200 و 74 هزار و 840 تومان به فروش رساند
اما با رشد ارزش دلار در بازار داخل بهای طلا نسبت به روز قبل 9500 تومان در هر مثقال و 2190 تومان در هر گرم افزایش یافت و با قیمت 305 هزار و500 و70 هزار و 520 تومان به فروش رسید
روز دوشنبه با افزایش ارزش دلار در بازارهای جهانی به دلیل کند بودن رشد اقتصادی در چین وشرایط اقتصادی اسپانیا،طلا در سطح جهانی باز با کاهش روبرو شد وبا بهای 1646 دلار و 90 سنت کار خود را آغاز کرد
مذاکرات1+5 در استانبول و خوشبینی به نتایج آتی آن و کاهش چشمگیر ارزش دلار در روز یکشنبه،بازار داخل را مجبور به سقوط 16 هزار تومانی هر مثقال و 3700 تومانی هر گرم طلای 18 عیار کرد وبهای طلا تا 308 هزارو 200 تومان و71 هزار و140 تومان پائین آمد،که این سطح در ساعات باقیمانده از کار بازار با افت بیشتر به سطح 296 هزار تومان در هر مثقال و 68 هزار و 330 تومان در هر گرم رسید
با وجود افت بهای طلا طی چند هفته گذشته،کارشناسان و تحلیل گران بازار سرمایه همچنان کاهش بهای طلا را موقتی می دانند و رشد بهای این فلز زرد گرانبها را برای طولانی مدت انتظار دارند
